<div align="center"> 
      <table width="800" border="0" align="left">
    <tr>
      <td width="775" height="50" align="center" valign="middle">
        <p><font color="#666666" size="4" face="Tahoma"><strong>Zucco Pesciola - Cresta Ongania</strong></font></td>
      <td width="25" height="50" align="center" valign="middle">&nbsp;</td>
    </tr>
    <tr> 
      <td width="800" colspan="3" valign="top"><table width="800" border="0" align="center">
          <tr valign="top"> 
            <td width="125" height="1"><font face="Tahoma" size="2"><b>Zona montuosa</b></font></td>
            <td width="268" height="1"><font face="Tahoma" size="2">Prealpi Lecchesi (Bergamasche?)</font></td>
            <td width="163" height="1"><font face="Tahoma" size="2"><b>Località 
            di partenza</b></font></td>
            <td width="226" height="1"><font face="Tahoma" size="2">Stazione di arrivo funivia Piani di Bobbio - Barzio (LC)</font></td>
          </tr>
          <tr valign="top"> 
            <td width="125" height="19"><font face="Tahoma" size="2"><b>Quota 
              partenza</b></font></td>
            <td width="268" height="19"><font face="Tahoma" size="2">1630 Mt.</font></td>
            <td width="163" height="19"><font face="Tahoma" size="2"><b>Quota di 
            arrivo</b></font></td>
            <td width="226" height="19"><font face="Tahoma" size="2">2094 Mt. </font></td>
          </tr>
          <tr valign="top"> 
            <td width="125" height="19"><font face="Tahoma" size="2"><b>Dislivello 
              totale</b></font></td>
            <td width="268" height="19"><font face="Tahoma" size="2">+150 Mt. circa 
              per il Rif. Lecco<br>
			  +150 Mt. circa per l'attacco<br>
            +200 Mt. circa la via (sviluppo circa 400 Mt.) </font></td>
            <td height="19" width="163"><font face="Tahoma" size="2"><b>Sentieri utilizzati</b></font></td>
            <td height="19" width="226"><font face="Tahoma" size="2">???</font></td>
          </tr>
          <tr valign="top"> 
            <td width="125" height="1"><font face="Tahoma" size="2"><b>Ore di 
              salita</b></font></td>
            <td width="268" height="1"><font face="Tahoma" size="2"> 30' per 
            il Rif. Lecco<br> 
			30' per l'attacco<br>
            2 h. la via</font></td>
            <td width="163" height="1"><font face="Tahoma" size="2"><b>Ore di 
              discesa</b></font></td>
            <td width="226" height="1"><font face="Tahoma" size="2">45min fino al Rif. Lecco<br>
			20min fino alla funivia</font></td>
          </tr>
          <tr valign="top">
            <td height="19" width="125"><font face="Tahoma" size="2"><b>Esposizione</b></font></td>
            <td height="19" width="268"><font face="Tahoma" size="2">Ovest</font></td>
            <td height="18" width="163"><font face="Tahoma" size="2"><b>Giudizio 
              sull'ascensione</b></font></td>
            <td height="18" width="226"><font size="2" face="Tahoma">Bella</font></td>
          </tr>
          <tr valign="top">
            <td height="19" width="125"><font face="Tahoma" size="2"><b>Data di 
              uscita</b></font></td>
            <td height="19" width="268"><font face="Tahoma" size="2">05/01/2023</font></td>
            <td height="19" width="163"><font face="Tahoma" size="2"><strong>Difficolt&agrave;</strong></font></td>
            <td height="19" width="226"><font size="2" face="Tahoma">III (pp. IV)</font></td> 
          </tr>
          <tr valign="bottom">
            <td height="19" colspan="4" width="794"><font face="Tahoma" size="2"><b>Luci 
            presenti</b></font></td>
          </tr>
          <tr valign="bottom">
            <td height="19" colspan="4" width="794"><font face="Tahoma" size="2">Dello, Henry, Walterino</font></td>
          </tr>
          <tr valign="bottom"> 
            <td height="19" colspan="4" width="794"><font face="Tahoma" size="2"><b> 
            Condizioni climatiche, dei sentieri e della roccia</b></font></td>
          </tr>
          <tr valign="top"> 
            <td height="19" colspan="4" valign="top" width="794"><p><font size="2" face="Tahoma">
              Giornata non eccessivamente calda, soprattutto la mattina. Vento da Nord. La roccia in via è quasi sempre ottima (soprattutto sui tratti impegnativi), ripulita dai numerosi passaggi. La neve era a tratti portante e a tratti non, ma le tracce trovate erano buone quindi non abbiam fatto mai troppa fatica.</font></p></td>
          </tr>
          <tr valign="bottom"> 
            <td height="19" colspan="4" valign="bottom" width="794"><font face="Tahoma" size="2"><b> 
              Eventuali pericoli</b></font></td>
          </tr>
          <tr> 
            <td height="19" colspan="4" valign="top" width="794">
            <font face="Tahoma" size="2">Soliti pericoli dovuti all'arrampicata su misto. Attenzione al freddo alle mani, usare guanti soprattutto quando non si sta arrampicando!</font></td>
          </tr>
          <tr> 
            <td height="19" colspan="4" valign="bottom" width="794"><font face="Tahoma" size="2"><b> 
              Presenza di acqua</b></font></td>
          </tr>
          <tr> 
            <td height="19" colspan="4" valign="top" width="794"><font size="2" face="Tahoma">No, a parte i vari rifugi.</font></td>
          </tr>
          <tr> 
            <td height="19" colspan="4" valign="bottom" width="794"><font face="Tahoma" size="2"><b> 
              Punti di appoggio</b></font></td>
          </tr>
          <tr> 
            <td height="19" colspan="4" valign="top" width="794"><font size="2" face="Tahoma">
            I numerosi rifugi dei Piani di Bobbio, il Rif. Lecco in primis.</font></td>
          </tr>
          <tr> 
            <td height="19" colspan="4" valign="bottom" width="794"><font face="Tahoma" size="2"><b> 
              Materiale necessario oltre al tradizionale</b></font></td>
          </tr>
          <tr> 
            <td height="17" colspan="4" valign="top" width="794"><font size="2" face="Tahoma">
            NDA + ramponi/picozza ev. qualche friend. Viti inutili nelle nostre condizioni. Sufficiente una corda da 30m se si fanno i tiri come li abbiamo fatti noi.</font></td>
          </tr>
          <tr> 
            <td height="19" colspan="4" valign="bottom" width="794"><font face="Tahoma" size="2"><b> 
              Caratteristiche dell'arrampicata</b></font></td>
          </tr>
          <tr> 
            <td height="19" colspan="4" valign="top" width="794"><p><font face="Tahoma" size="2"> 
              <b>Descrizione generale</b><br>
              Boh, sarebbe da fare questa
              <br>
              <b>Attacco, descrizione della cascata</b><br>
                Da Lecco salire in Valsassina. All'altezza di Balisio seguire verso Barzio (salendo o scendendo è uguale, si ricongiungono). Parcheggiare idealmente al parcheggio della funivia (a pagamento) o al cimitero di Barzio - attenzione nei periodi di apertura delle piste da sci in quanto a un certo punto le macchine vengono dirottate verso i parcheggi in centro a Barzio (disponibili comunque navette gratuite). Salire ai Piani di Bobbio in funivia (o seguendo la strada che parte a destra dell'ingresso del parcheggio, calcolare circa 1h30/2h aggiuntive). Dall'arrivo della funivia portarsi in salita sulla pista per poi prendere verso destra una stradina nel bosco. Superare il Rif. Sora-Casari e attraversare le piste nei pressi del rifugio Stella, facendo attenzione ad eventuali sciatori, poi costeggiare la pista Camosci fino al rif. Lecco. Inoltrarsi nell'evidente vallone dei Camosci, spostandosi presto sull'altro versante per ripidi pendii puntando ad un evidente largo canaletto che porta senza grosse difficoltà all'attacco della cresta, presso una cengia con un grosso sasso triangolare (resinati visibili). Possibile anche raggiungere l'attacco da sinistra, portandosi alla base delle varie torri del Pesciola per poi costeggiare la parete verso destra (soluzione estiva). Possibile anche raggiungere i Piani di Bobbio da Valtorta, sicuramente soluzione scomoda per chi come noi arriva da Lecco ma permette di fare meno dislivello senza funivia.<br>
              <br>
              1° tiro:<br>
              salire la facile rampa, tramite diedrini e cengette portarsi a una comoda cengia dove si sosta. 3 resinati + 2 vicini da collegare per la sosta. 25mt. 3<br>
              <br>
              2° tiro:<br>
              salire un risalto appena a destra della sosta, non difficile ma attenzione a non cadere in quanto si pesterebbe coi piedi sulla cengia. Resinato in cima, da esso traversare verso destra fino a un largo diedro che si sale inizialmente senza difficoltà, fino alla fine che si stringe e diventa abbastanza verticale (chiodo) uscire dal diedro dritti o verso sinistra, consigliabile arrampicare con larghe spaccate per usare i migliori appoggi, poco dopo per risalti facili si raggiunge la sosta su 2 resinati da collegare. È possibile effettuare il tiro anche sulla sinistra per un caminetto, difficoltà simili (p. IV+), resinati, si arriva alla stessa sosta. 20mt. 3, 3+ (p. 4), 1</font><font face="Tahoma" size="2"><br>
              <br>
              raccordo:<br>
              da questo punto in poi d'inverno conviene rimettere i ramponi e proseguire slegati (o al limite in conserva) per il facile sentiero sempre evidente, intervallato da facili passaggi di arrampicata (max 2). Solitamente verso destra si trova neve, attenzione però a non scivolare verso Sud essendo il versante molto scosceso. Prestare attenzione nella parte finale del raccordo a una discesina di pochi metri (sempre 2, ev. resinato a destra per scendere in sicurezza). Dopo la discesina per rampa ascendente verso destra ci si porta in centro al torrione finale, dove parte un evidente camino che taglia la parete a metà. Sosta su un resinato a un chiodo vecchio cementato. 200mt. max 2, vari resinati e soste, possibili varianti più difficili (solitamente sulla sinistra).</font><font face="Tahoma" size="2"><br>
              <br>
              3° tiro:<br>
              affrontare direttamente il camino (oppure poco a sx per poi ristabilirsi verso destra) con arrampicata non banale (pp. IV, passi lunghi o mancanza di piedi comodi) fino a una zona più abbattuta sopra al secondo resinato, dove si prosegue sempre dritti fino a una zona più terrosa (resinato) che porta alla cengia della sosta (2 resinati + catena), sotto un altro camino. Attenzione in uscita a eventuale neve soprattutto se si han tolto i ramponi. 25mt. 3+ (pp. IV), 2</font><font face="Tahoma" size="2"><br>
              <br>
              4° tiro:<br>
              salire il camino inizialmente per rocce tranquille fino a una zona più verticale e apparentemente più ostica, ma cercare bene che ci sono delle maniglie giganti, inoltre si sale sempre facilmente in spaccata. Uscire dal camino verso sinistra e poche facili roccette portarsi fino alla sosta finale (2 resinati + catena). 2 resinati + una sosta intermedia all'inizio (2 resinati). 25mt. 3, 3+</font><font face="Tahoma" size="2"><br>
			  <br>
              per un facile pendio nevoso ci si porta fino alla visibile madonnina di vetta.</font><font face="Tahoma" size="2"><br>
                <b>Discesa</b><br>
                Scendere dal versante opposto per facile cresta fino all'uscita del canale della Madonnina (35-40° max), che si segue in discesa facilmente verso sinistra (solitamente è sempre tracciato). Si segue il canale senza possibilità di errore fino al bellissimo vallone dei Camosci, tramite il quale si scende puntando leggermente a sinistra fino a un evidente sasso isolato, dal quale si prende un largo sentiero che porta senza difficoltà al Rif. Lecco, e da qui tornare alla stazione della funivia per il percorso dell'andata</font></p></td>
          </tr>
          </table>
  <div align="left"></div>
</div>