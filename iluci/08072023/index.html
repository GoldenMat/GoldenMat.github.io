<head>
	<link rel="stylesheet" href="../style/style.css">
	<script type="text/javascript" src="../script/script.js"></script>
	<link rel="icon" type="image/x-icon" href="../assets/icon.png">
	<title>I Luci! Monte Bianco - Traversata Tre Monti-Normale Italiana</title>
	<meta name="viewport" content="width=device-width, initial-scale=1.0">
</head>

<body>
	<div class="container">
	
		<div class="banner-container"><img class="banner" src="../assets/banner/alpinismoghiacciomisto.png"></div>
		
		<!-- Descrizione -->
		<div class="description">
			<h2>Monte Bianco - Traversata Tre Monti-Normale Italiana</h2>
			
			<a href="schizzo.png" target="_blank" rel="noopener noreferrer">
				<img class="schizzo" src="schizzo.png">
			</a>
			<br><p class="caption">(clicca sull'immagine per ingrandirla)</p>
			
			<p>Il Monte Bianco non ha bisogno di presentazioni, essendo la cima più alta delle Alpi. Imponente da qualsiasi versante lo si guardi, ai glaciali pendii che scendono verso il lato francese si alternano le famose creste rocciose che precipitano sul versante italiano. Le vie normali di salita sono quattro, tre che partono dal lato francese (compresa quella scialpinistica, corrispondente alla prima salita) e una che sale da quello italiano. Concatenare la salita dalla via dei Tre Monti alla discesa dalla normale Italiana ci ha consentito di partire e tornare in Italia senza bisogno di prendere impianti, cosa per quanto mi riguarda che ha aggiunto valore alla salita.</p>

			<p>La via dei Tre Monti è la più impegnativa delle normali francesi e parte dal rifugio Cosmiques, posto appena sotto alla famosissima guglia dell'Aiguille du Midi. Chiamata così perchè supera (senza salirci necessariamente in cima) due delle cime secondarie del gruppo, ovvero il Mont Blanc du Tacul (4268m) e il Mont Maudit (4468m), questa via più impegnativa tecnicamente delle altre normali a causa dei pendii ripidi, dei pericoli oggettivi e dell'assenza di punti di appoggio sull'intero percorso.</p>

			<p>La via Normale Italiana è un lunghissimo percorso che partendo dalla località La Visaille in Val Veny arriva fino in cima al Monte Bianco, passando per il rifugio Gonella circa a metà percorso e ricongiungendosi alla normale Francese che sale dal rifugio Gouter sull'ultima parte di salita. Non troppo impegnativa tecnicamente (a parte il ghiacciaio tormentato e una cresta un po' aerea nei pressi del ricongiungimento alla normale francese), è invece molto impegnativa fisicamente, poichè da valle alla cima si deve superare un dislivello di circa 3100m di dislivello.</p>
		</div>
		
		<div class="picker-bar">
			<div class="picker-choice"><div class="picker button ghiaccio" id="relazione-button">Relazione</div></div>
			<div class="picker-choice"><div class="picker button ghiaccio" id="condizioni-button">Condizioni</div></div>
			<div class="picker-choice"><div class="picker button ghiaccio" id="racconti-button">Racconti</div></div>
			<div class="picker-choice"><div class="picker button ghiaccio" id="foto-button">Foto</div></div>
		</div>
		
		<div class="content">
		
			<!-- Relazione -->
			<div id="relazione" class="relazione">
				<h3>Relazione</h3>
				
				<table class="info ghiaccio">
					<tr>
						<th>Data Uscita</th>
						<td>08-07-2023, Sabato</td>
						<th>Area</th>
						<td>Monte Bianco</td>
					</tr>
					<tr>
						<th>Luogo di Partenza</th>
						<td>Peuterey - Courmayeur (AO)</td>
						<th>Quota</th>
						<td>
							1500m la partenza<br>
							3382m il rifugio Torino<br>
							3613m il rifugio Cosmiques<br>
							4810m la cima<br>
							4322m la capanna Vallot<br>
							3073m il rifugio Gonella<br>
							1969m il rifugio Combal
						</td>
					</tr>
					<tr>
						<th>Dislivello</th>
						<td>4000m (circa)</td>
						<th>Tempi</th>
						<td>23:00 ore (07:00 ore la via dei Tre Monti)</td>
					</tr>
					<tr>
						<th>Esposizione</th>
						<td>Varie, i Tre Monti Nord-Ovest, la discesa dall'Italiana prima Nord-Ovest, poi Sud-Ovest, poi Sud</td>
						<th>Difficoltà Tecnica</th>
						<td>II, 55° neve</td>
					</tr>
					<tr>
						<th>Punti di Appoggio</th>
						<td>Rifugio Torino, rifugio Cosmiques, capanna Vallot, rifugio Gonella, rifugio Combal</td>
						<th>Acqua</th>
						<td>No, si è spesso in ambiente glaciale quindi volendo si può far sciogliere ma acqua di scorrimento si trova soltanto nell'ultima parte della discesa. Ha più senso comprarla ai rifugi.</td>
					</tr>
					<tr>
						<th>Partecipanti</th>
						<td colspan="3">
							<img class="person" src="../assets/people/dello.png"> Dello, 
							<img class="person" src="../assets/people/fede.png"> Fede, 
							<img class="person" src="../assets/people/oracolo.png"> Oracolo, 
							<img class="person" src="../assets/people/teo.png"> Teo
						</td>
					</tr>
				</table>
				
				<div class="left"> 
				
					<div class="centered"><a href="08072023.gpx" target="_blank" download>
						<img class="traccia" src="traccia.png">
					</a></div>
					<br><p class="caption">(clicca sull'immagine per scarica la traccia GPS)</p>
				
					<h4>Accesso</h4>
					
					<p>Da Lecco scendere con la SS36 a Milano e prendere la A4 in direzione Torino. Arrivati in zona Santhià si seguono le indicazioni verso Ivrea, dove poi si intercetta la A5 che va seguita in toto fino quasi alla fine, uscendo a Courmayeur. Entrare in paese e superarlo, e prima di raggiungere Entreves scendere verso sinistra (cartelli) in direzione val Veny. Seguire la strada della val Veny fino a una deviazione sulla destra su un tratto pianeggiante con indicazione Peuterey. Seguire questa strada, che diventa presto sterrata, fino alla piccola frazione dove sorge il campeggio, e parcheggiare gratuitamente in un comodo prato sulla sinistra</p>
					
					<h4>Avvicinamento</h4>
					
					<div class="halved-grid">
						<div class="halved-block-text">Da Peuterey tornare indietro sulla strada della val Veny, percorrendola a ritroso fino appena oltre all'albergo val Veny (località Plan Ponquet), dove si imbocca la strada che scende sulla sinistra che con un tornante scende verso il parcheggio del traforo del Monte Bianco. Arrivati nei pressi del parcheggio, notare una deviazione sulla sinistra appena dopo un ponte sul torrente che scende dal ghiacciaio della Brenva, la quale va seguita comodamente fino a una cengia panoramica dove sorge un casolare. Appena oltre il casolare si stacca un sentiero ripido sulla sinistra (indicazioni trail Courmayeur): questo sentiero va seguito senza possibilità di errore, ripido ma ben segnato, prima nel bosco e poi su terreno sempre più aperto, finchè porta eventualmente al Pavillon, dove sorge la stazione intermedia della skyway di Punta Helbronner.</div>
						
						<div class="halved-block-image"><a href="a1.jpg" target="_blank" rel="noopener noreferrer">
							<img class="image" src="a1.jpg">
						</a></div>

						<div class="halved-block-text">Da qui proseguire in salita verso l'evidente sperone su cui sorge il rifugio Torino vecchio, prima per comodo sentiero a tornanti (fino al grande pilone della funivia), che poi diventa un sentiero un po' più scosceso ma sempre ottimamente segnato da bolli gialli. Sui tratti più impegnativi ci sono anche delle corde fisse che seppure non indispensabili, male non fanno. Salire su terreno progressivamente più delicato, ma sempre escursionistico, fino alla crestina finale che porta, superando i piloni della funivia, al comodo terrazzo del rifugio Torino Vecchio. Da qui per raggiungere il rifugio Torino nuovo è sufficiente entrare nella struttura (indicazioni) e uscire su un comodo sentierino che effettuando una curva a sinistra porta alla terrazza Sud-Est del rifugio Torino nuovo, dove raramente ci si troverà da soli.</div>
						
						<div class="halved-block-image"><a href="a2.jpg" target="_blank" rel="noopener noreferrer">
							<img class="image" src="a2.jpg">
						</a></div>

						<div class="halved-block-text">Dal rifugio Torino raggiungere il Col Flambeaux costeggiando Punta Helbronner sulla destra, e proseguendo poi per comodo ghiacciaio quasi sempre tracciato. Da qui la vista si apre sul ghiacciaio del Gigante e sulla Vallée Blanche, che va attraversata per raggiungere il rifugio Cosmiques. Solitamente tracciata, ma se non lo fosse tenersi tendenzialmente sulla sinistra e attraversare la zona coi peggiori crepacci (quella sotto i satelliti del Tacul), facendo attenzione ai buchi molto grossi che si trovano sul percorso. Superata la Pyramide du Tacul, il percorso adesso è meno esposto a pericoli oggettivi, e si sale un tranquillo dosso nevoso che porta al Col du Midi, largo altopiano glaciale posto ai piedi dell'Aiguille du Midi sulla destra e del rifugio Cosmiques a sinistra. Da qui raggiungere senza problemi il rifugio.</div>
						
						<div class="halved-block-image"><a href="a3.jpg" target="_blank" rel="noopener noreferrer">
							<img class="image" src="a3.jpg">
						</a></div>
					</div>
					
					<h4>Via</h4>
					
					<div class="halved-grid">
						<div class="halved-block-text">Dal rifugio scendere al Col du Midi e dirigersi verso destra in direzione dell'immenso pendio Nord del Mont Blanc du Tacul. Risalire il pendio prestando attenzione a crepacci e seracchi, superando nel centro un tratto più ripido, seppur breve (50° circa alla nostra ripetizione). Continuare a salire tenendo tendenzialmente la destra, evitando così la maggior parte dei seracchi. Scollinata la spalla del Tacul il percorso diventa più pianeggiante e si individua un punto in cui la traccia scende (se si prosegue dritti si va verso la cima del Tacul) fino al Col Maudit.</div>
						
						<div class="halved-block-image"><a href="v1.jpg" target="_blank" rel="noopener noreferrer">
							<img class="image" src="v1.jpg">
						</a></div>

						<div class="halved-block-text">Dal Col Maudit si prosegue in traverso verso destra (Ovest) in direzione del grande pendio Nord del Mont Maudit. Questo pendio è il tratto chiave dell'ascensione, e bisogna fare anzitutto attenzione ai seracchi, poi alla crepaccia terminale, per poi finire su un ripido pendio che porta al Col du Mont Maudit. Questo pendio è abbastanza lungo (saranno tra i 50 e i 100m a 55°) e viene spesso attrezzato con una corda fissa: alla data della nostra ripetizione seppur iniziava a essere ghiacciatino la corda fissa c'era solo sulla roccette finali, mentre fino a quel punto bisogna procedere solo con picozza e ramponi (consigliabile proteggersi con qualche vite per sicurezza). Raggiunto lo speroncino con la corda fissa, risalire le roccette verticali con l'aiuto di quest'ultima, uscendo con un ultimo pendietto al colle dove la traccia ritorna pianeggiante, e in leggera discesa passando sotto ai crepacci terminali del lato Sud-Ovest del Maudit (noi abbiamo trovato un breve traverso ghiacciato dove ci siam protetti, ma probabile abbiamo sbagliato via) si raggiunge il Col della Brenva, dove inizia la parte finale della salita.</div>
						
						<div class="halved-block-image"><a href="v2.jpg" target="_blank" rel="noopener noreferrer">
							<img class="image" src="v2.jpg">
						</a></div>

						<div class="halved-block-text">A questo punto le difficoltà oggettive principali sono finite, ma rimane comunque una salita ripida fino in cima: si affronta anzitutto il Mur de la Cote, tratto particolarmente ripido che tendendo leggermente a destra arriva fino a una piccola spalla sulla cresta Nord del Monte Bianco; da qui in poi la salita in cima è una faticosa (soprattutto visto la quota) salita passo dopo passo su neve e pendenza sempre sostenuta, ma nessuna difficoltà tecnica. Salendo man mano la vista si fa sempre più ampia, fino ad arrivare sul pianoro nevoso che è la cima del Monte Bianco.</div>
						
						<div class="halved-block-image"><a href="v3.jpg" target="_blank" rel="noopener noreferrer">
							<img class="image" src="v3.jpg">
						</a></div>
					</div>
					
					<h4>Discesa</h4>
					
					<div class="halved-grid">
						<div class="halved-block-text">La discesa può essere effettuata, con le dovute attenzioni, dalla via di salita; in alternativa molte cordate scelgono di scendere per la normale Francese del Gouter, la meno difficile e più veloce che consente di arrivare al trenino del Nid d'Aigle e da lì coi mezzi a Chamonix. Noi invece abbiamo optato, per chiudere l'anello in maniera pulita, di scendere dalla normale Italiana. La prima parte è in comune con la normale francese: dalla cima si scende a destra rispetto a dove si è arrivati (a sinistra si andrebbe verso il Monte Bianco di Courmayeur), seguendo l'affilata ma non difficile cresta delle Bosses, un itinerario molto bello che seguendo quasi sempre fedelmente la cresta porta fino al bellissimo altopiano glaciale del Col du Dome, raggiungendo anzitutto la Capanna Vallot (bivacco non gestito utilizzabile per emergenze).</div>
						
						<div class="halved-block-image"><a href="d1.jpg" target="_blank" rel="noopener noreferrer">
							<img class="image" src="d1.jpg">
						</a></div>

						<div class="halved-block-text">Dalla Capanna Vallot portarsi al Col du Dome e aggirare la cima del Dome du Gouter a sinistra, portandosi sulla cresta Sud-Ovest di quest'ultimo che scende verso il versante italiano. Affrontare dei tratti un po' più affilati facendo attenzione fino a una piccola cima (il Piton des Italiens) dal quale si segue l'evidente crestina a sinistra che collega il rifugio Gonella (già visibile dal Col du Dome) alla cresta che si sta percorrendo. Seguirla fino a un colletto (Col des Aiguilles Grises) dove si abbandona la cresta per scendere ripidamente sul ghiacciaio del Dome. Attraversare il ghiacciaio, molto crepacciato (attenzione!) tenendo tendenzialmente in alto la sinistra (faccia a valle) e in basso la destra, e superate le numerose insidie si raggiunge una spalla rocciosa che con qualche traverso tra sentiero e nevai permette di raggiungere senza grosse difficoltà il pulpito su cui sorge il rifugio Gonella, dove una pausa è d'obbligo. In stagione avanzata questa discesa potrebbe essere non praticabile, in tal caso bisogna seguire dal colletto la cresta delle Aiguilles Grises, attrezzata nel 2019 da membri della guardia di Finanza di Entreves, che seppur con tempo più lungo (circa 2 ore in più) consente di raggiungere il rifugio Gonella evitando le insidie del ghiacciaio del Dome.</div>
						
						<div class="halved-block-image"><a href="d2.jpg" target="_blank" rel="noopener noreferrer">
							<img class="image" src="d2.jpg">
						</a></div>

						<div class="halved-block-text">Dal rifugio Gonella si scende tramite roccette, canaponi e qualche attrezzatura da ferrata lo sperone su cui sorge il rifugio, per poi seguire il lungo sentiero che con parecchi traversi verso destra porta fino alla parte terminale del lunghissimo ghiacciaio del Miage. Qui le indicazioni scompaiono ma il percorso non è più obbligato, e seguire il lungo ghiacciaio che poi diventa morena, cercando di non perdere di vista degli ometti molto radi, che non presenta dislivelli importanti ma non si può dire lo stesso sulla lunghezza, praticamente eterna. Dopo una lunga camminata si giunge finalmente in vista dei boschetti della Val Veny, e se non si ha sbagliato troppo la linea si sbuca sul sentiero che porta al rifugio Combal; in alternativa se si fosse all'altezza dei laghetti del Miage, bisogna tenere leggermente la destra per raggiungere il medesimo punto.</div>
						
						<div class="halved-block-image"><a href="d3.jpg" target="_blank" rel="noopener noreferrer">
							<img class="image" src="d3.jpg">
						</a></div>

						<div class="halved-block-text">Scendendo si è ora sulla strada della val Veny, che va seguita sempre comoda ma anch'essa molto lunga, in discesa verso sinistra tra asfalto e sterrato fino a raggiungere la località di Plan de Lognan, dove sorge il piccolo Chalet del Miage sulla sinistra. Superato il bar, notare un'indicazione verso sinistra su una casa che indica il campeggio di Peuterey: seguirla fino a dove il sentiero attraverso il fiume, poi dopo una breve risalita si scende (altre indicazioni) attraversando un altro fiume prima per comoda strada fino al piccolo nucleo di Freney, poi per sentiero sempre comodo ma molto lungo si prosegue sulla sinistra orografica della Val Veny, fino eventualmente a ritornare a Peuterey al largo parcheggio dove si conclude l'anello.</div>
						
						<div class="halved-block-image"><a href="d4.jpg" target="_blank" rel="noopener noreferrer">
							<img class="image" src="d4.jpg">
						</a></div>
					</div>
				
				</div>
			</div>
		
			<!-- Condizioni -->
			<div id="condizioni" class="condizioni hidden">
				<h3>Condizioni</h3>
				
				<table class="info ghiaccio">
					<tr>
						<th>Meteo e Condizioni</th>
						<td>Son stati 3 giorni dal meteo molto diverso: Giovedì quando abbiam fatto il tratto Peuterey-Rifugio Torino siam partiti col caldo comunque sopportabile più salivamo, fino alla nostra meta. Al rifugio ha nevicato un po' la sera. Venerdì è stato un giorno dal meteo perfetto, almeno fino a sera, sole e ottimo rigelo con freddo pungente verso il pomeriggio a causa di qualche nuvola passeggera. Purtroppo Sabato, il giorno della cima, il meteo è stato poco clemente: sapevamo avrebbe dovuto far brutto prima del sorgere del sole, ma ciò a cui non eravamo preparati è che il brutto tempo è andato avanti fino al pomeriggio. In pratica siam partiti sul Tacul con una notte placida e neanche troppo fredda, salendo al Maudit ha iniziato a nevicare anche in maniera decisa, il che si è trasformato in whiteout totale dal colle della Brenva fino alla cima, che ci ha costretti in certi punti a proseguire col GPS visto che la traccia era stata nascosta dalla neve fresca e non avevamo la benchè minima idea di dove stessimo andando senza aiuti tecnologici. Nonostante tutto siam arrivati lo stesso in cima, dove ci aspettava una sorpresa ben peggiore: il vento fortissimo, arrivato da Ovest, che ci ha reso la discesa fino alla Vallot molto impegnativa (addirittura impossibile a un certo punto, dove abbiam dovuto fermarci 15 minuti perchè le raffiche di vento ci facevano perdere l'equilibrio, oltre a ghiacciare gli occhiali il che rendeva la vista impossibile). Fortunatamente il resto della discesa si è svolto con condizioni meteo migliori, anche perchè il vento soffiava di meno alle quote minori, e il bel tempo è arrivato verso il pomeriggio. Per quanto riguarda le condizioni dei ghiacciai la salita dai Tre Monti non presenta grossi problemi seppur nei tratti ripidi comincia a comprarire un po' di ghiaccio, ma anche i crepacci sono ottimamente superabili. La discesa fino al Piton des Italiens è in condizioni ottime, mentre il ghiacciaio del Dome presenta diversi crepacci anche non facilissimi da superare, ma comunque passabili pure all'ora in cui lo abbiamo affrontato noi (primo pomeriggio).</td>
					</tr>
					<tr>
						<th>Difficoltà Percepita</th>
						<td>D (Oracolo)</td>
					</tr>
					<tr>
						<th>Giudizio Soggettivo</th>
						<td>
							<img class="star" src="../assets/star.png">
							<img class="star" src="../assets/star.png">
							<img class="star" src="../assets/star.png">
							<img class="star" src="../assets/star.png">
							<img class="star" src="../assets/emptystar.png"> (Oracolo)
						</td>
					</tr>
					<tr>
						<th>Materiale</th>
						<td>Corda da 30m (attenzione, se si dovesse tornare indietro dai tre monti forse 30 metri sono pochi, valutare bene), materiale da sicurezza su ghiacciaio, imbrago, casco, ramponi, picca (in certe condizioni è possibile valutare di portare due picche, noi non le avevamo).</td>
					</tr>
					<tr>
						<th>Orientamento</th>
						<td>Non sempre facile: il Monte Bianco è un mondo, e andare in questi posti senza un minimo di idea di dove si debba andare sarebbe da suicidio, se non si fosse studiato benissimo l'itinerario è consigliabile rivolgersi a una guida. I tratti in cui l'orientamento può essere più difficoltoso sono la salita al Pavillon, l'attraversamento della Vallée Blanche, i pendii del Tacul e del Maudit, l'attraversamente del ghiacciaio del Dome e la discesa dal ghiacciaio del Miage.</td>
					</tr>
					<tr>
						<th>Chiodatura</th>
						<td>Corda fissa sulla parte finale del pendio del Maudit e ferrata in discesa dal rifugio Gonella. In generale comunque poca roba, le difficoltà tecniche sono basse ma bisogna essere in grado di arrangiarsi nella progressione.</td>
					</tr>
				</table>
			</div>
		
			<!-- Racconti -->
			<div id="racconti" class="racconti hidden">
				<h3>Racconti</h3>
				
				<div class="story left">
				
					<div class="profile-block">
						<img class="profile" src="../assets/people/oracolo.png">
						<br>Oracolo
					</div>
					
					<div class="story-block ghiaccio">
						Che dire di questa gita...sicuramente in me convivono sentimenti contrastanti, per certi versi vorrei dare 5 stelle per altri vorrei darne 2, spiegando un attimino com'è andata forse diventa più chiaro il perchè. Erano anni ormai che studiavo la salita al Bianco, e diverse volte ho dovuto lasciar perdere o perchè la logistica era difficile da incastrare, o perchè non ero allenato, o perchè le condizioni non c'erano...insomma sicuramente non ho preso questa salita alla leggera, e quest'anno soprattutto dopo essere stati il mese scorso al Torino per fare Aiguille d'Entreves e Dente del Gigante mi ritenevo sia pronto che ritenevo la montagna in condizioni accettabili per fare quello che avevo in mente. L'idea in linea di massima era di fare il Bianco in traversata, partendo e tornando alla macchina con le mie gambe: no impianti, no mezzi pubblici, no autostop, non importava i giorni che ci sarebbero voluti ma piuttosto l'etica con cui lo facevo; ovviamente le situazioni di emergenza avrebbero potuto costringerci a cambiare piano e soprattutto non volevo obbligare nessuno a farlo come volevo farlo io, motivo del quale alla fine Giovedì partiamo io, Teo e Dello mentre Fede, Gian e Simo arriveranno Venerdì con la Skyway. Partenza relax dalla val Veny e salendo ci meravigliamo di come il sentiero che sale al Torino alla fine non sia niente di che - me l'avevano descritto come tremendo ma in realtà c'è di molto peggio molto più frequentato. <br> <br>

						Dopo una notte veramente relax al Torino ci svegliamo alle 7 e raggiungiamo con calma Fede, Gian e Simo sul ghiacciaio appena sotto a punta Helbronner. Traversiamo sotto i satelliti del Tacul e risaliamo senza difficoltà fino al Col du Midi, dove ci dividiamo: i "veci" vanno al Cosmiques diretti mentre io e i giovani facciamo una rapida tappa all'Aiguille du Midi, dove trovare due bibite si dimostra più impegnativo che la traversata del ghiacciaio. Torniamo giù al colle dove tra l'altro loro avevan lasciato gli zaini, e andiamo anche noi al Cosmiques per concederci un po' di meritato riposo. La sera ascoltiamo le previsioni della ragazza del rifugio che dicono che di notte sicuramente non sarà il massimo, ma in miglioramento dalla mattina, alla fine sarà una decisione divisa: Simo e Gian prefericono non partire, mentre noi altri quattro si decide di fare un tentativo, tanto siam qua e cosa potrà mai succedere al limite si torna indietro... <br> <br>

						La notte della salita si parte con le migliori aspettative, la traccia è ottima, il tempo stabile e siamo ben acclimatati, infatti supereremo già qualche cordata sul pendio del Tacul, salvo sbagliare un po' dopo il colletto visto che stavamo andando verso la cima del Tacul, il che ci costringe a tornare indietro per prendere la traccia più bassa. Il tempo ora peggiora e inizia a nevicare anche deciso, facendoci fare il pendio del Maudit in condizioni non proprio ottimali, anche se sicuramente sapevamo che saremmo andati incontro a questo. Quello a cui non sapevamo saremmo andati incontro si manifesta sull'ultimo tratto della salita: è ormai mattina ma il tempo non migliora, continua a nevischiare e soprattutto c'è un fastidiosissimo whiteout che durerà fino in cima. Superato un traverso ghiacciatino (che Teo protegge ottimamente a viti) ci troviamo un po' fuori traccia salvo poi ricollegarci alla via giusta dove due ragazzi italiani che ci avevano passato sul Maudit tornano indietro, e un ragazzo Catalano in solitaria decide di fare fronte comune con noi, e per fortuna visto che è ottimamente acclimatato e si alternerà a me a fare la traccia nel whiteout più totale fino in cima al Bianco, che raggiungiamo senza poca fatica. Qui la drammaticità della situazione si fa più evidente: le nebbie iniziano a diradarsi pian piano, ma sulla cima e soprattutto sulla discesa dalla cresta delle Bosses c'è un vento fortissimo che sicuramente si aggira attorno ai 100km/h quando dà le folate peggiori, il che ci impedisce sia di procedere in maniera sicura visto che veniamo sballottati qua e là, che soprattutto ci toglie la visibilità visto che le folate ghiacciate rendono gli occhiali inutilizzabili, ma andare senza sarebbe un suicidio visto che il vento dà di quelle sberle che metà bastano. Mille pensieri si affollano nella mia testa, so che chiamare i soccorsi sarebbe inutile visto che con questo vento non potrebbero muoversi, provo a usare la coperta termica ma viene letteralmente spezzata in due da una folata, l'unica cosa è provare a iniziare a scendere sperando diminuisca. Scendiamo molto lentamente e addirittura in un punto dobbiamo fermarci e tornare un attimo indietro, perchè è impossibile muoversi; nella mia testa balena anche l'idea di tornare in cima e scendere dai tre monti nuovamente, che sicuramente sarebbe stata più riparata dal vento, ma altresì avrebbe aumentato le difficoltà tecniche, che era una cosa che volevo evitare. Per fortuna dopo la pausa il vento sembra diminuire (non so se è stata solo una mia impressione) e forse anche un po' la forza della disperazione ci obbliga a trascinarci giù dalla cresta della Bosses, con numerose pause dovute alle folate, finchè come per un miraggio riusciamo a raggiungere la Vallot, dove ci sono diversi alpinisti, anche italiani, che si son fermati appunto per il brutto tempo. <br> <br>

						Da lì in poi, dopo una lunga pausa per riprendere un attimino forze e sensibilità, la discesa sarà molto più tranquilla, con tratti anche molto belli come la cresta tra Dome du Gouter e Pitons des Italiens, e anche il ghiacciaio del Dome coi suoi numerosi buchi non sarà nulla in confronto a quello che abbiam passato, consentendoci di raggiungere il Gonella senza grossi problemi anche se sicuramente la stanchezza si faceva sentire. Qui Teo e Fede decidono di fermarsi, mentre io e Dello affronteremo l'interminabile discesa che ci consente di raggiungere prima il ghiacciaio del Miage, poi la val Veny, e infine il campeggio di Peuterey nella penombra della sera, dove avevo lasciato birre e stuzzichini con cui ci ripigliamo un po' prima di tornare a casa. <br> <br>

						A distanza di 10 giorni sto scrivendo questa relazione, e ho ancora le punta di entrambi i medi e anulari, oltre agli alluci dei piedi, con un po' di perdita di sensibilità, il che fa capire il freddo che abbiamo patito a causa di quel dannato vento sulla prima parte della discesa. E mentre comunque aver fatto la cima del Monte Bianco con la mia etica, in una maniera che era anni in cui sognavo di farlo, abbia dato molto valore a questa gita, la sensazione comunque di averla "scampata" grazie a circostanze come il ragazzo Spagnolo che ci ha dato una mano, il meteo che comunque ci ha consentito di scendere tutto sommato, e altri fattori circostanziali non può che farmi riflettere su quanto sia stata avventata la scelta di andare verso la cima con un meteo che sapevamo non fosse perfetto, anche se sicuramente pensavamo fosse molto meglio di quello che abbiam trovato. Se poi si aggiunge il fatto che in questo tipo di gite si forma per forza di cose un "leader" che decide, e che personalmente non tanto per scelta mi son trovato io in quella posizione e non ho deciso di interrompere la salita alla cima, mi ha provocato non pochi pensieri riguardo al fatto di aver fatto comunque rischiare grosso ad altre tre persone che si son fidate di me, e per quanto mi han detto comunque che son stati felici di arrivare in cima, continuo a ritenere che la scelta giusta quel giorno sarebbe stato di non arrivarci in cima e di eventualmente riprovare un'altra volta...
					</div>
				</div>
			</div>
		
			<!-- Foto -->
			<div id="foto" class="foto hidden">
				<h3>Foto</h3>
				
				<a href="https://photos.app.goo.gl/viov8Jumk7Td8ouu8" target="_blank" rel="noopener noreferrer">
					<img src="../assets/googlephotos.png">
					<p>Google Photos Album</p>
				</a>
			</div>
		</div>
	
		<a href="../">
			<div class="back ghiaccio">
				<div class="back-button">
					<img class="back-image" src="../assets/back.png">
				</div>
				<div class="back-text">
					<p class="back-text">Home</p>
				</div>
			</div>
		</a>
	</div>

</body>
